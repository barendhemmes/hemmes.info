+++
title = "Ontvochtigers met een warmtewisselaar"
date = 2000-05-10
description = ""
+++

Geïnteresseerd in een energiebesparing van 50 tot 78%? Lees verder en bekijk
daarna de tabel.

Een gewone losstaande luchtontvochtiger is als je de ruimte in totaal bekijkt
een apparaat dat water uit de lucht haalt en de lucht opwarmt met die
condensatiewarmte plus het in warmte omgezette electraverbruik. In werkelijkheid
koelen de ontvochtigers ook eerst de lucht die daarna weer wordt opgewarmd. Voor
het overbrengen van deze voelbare warmte moet de compressor ook werken en hierin
ligt de energieverspilling omdat deze overdracht uit zichzelf in een
warmtewisselaar kan gebeuren.

Naast de genoemde energieverspilling treedt er nog een vervelend effect op met
de gewone ontvochtigers: de ontvochtiger verwarmt de ruimte, maar daardoor moet
ie weer harder pompen om de lucht zover te koelen dat de waterdamp kan
condenseren.

Wanneer gestart wordt met de koude kelder moeten de huidige ontvochtigers de
koude lucht koelen totdat het water in de lucht gaat condenseren.

![Diagram koude kelder](/img/koude-kelder-zonder-wtw.gif)

De onttrokken warmte wordt weer afgegeven aan de lucht en resultaat is dat de
ruimte opwarmt.

De ontvochtiger heeft een bepaald koelvermogen en krijgt het wellicht niet
voorelkaar om alle lucht tot het condensatiepunt (dauwpunt) te koelen. De enige
ontvochtiging die dan optreedt is het beetje condens dat direct op de koudste
pijpjes van de verdamper is ontstaan.

![Diagram warme kelder](/img/warme-kelder-zonder-wtw.gif)

De compressor draaide echter wel op volle kracht en de ruimte zal nog warmer
worden maar de ontvochtiger haalt bij lange na niet z´n
ontvochtigingscapaciteit.

Met een warmtewisselaar rond de verdamper/koeler hoeft de koeler niet de
voelbare warmte te koelen en kan zich richten op het verwijderen van de latente
warmte ofwel het vocht condenseren. Wanneer de gedroogde lucht daarna terug door
de warmtewisselaar gaat neemt deze de voelbare warmte op uit de ingaande lucht
die daardoor helemaal wordt voorgekoeld en zelfs al vocht verliest.

![Diagram koude kelder ontvochtigen met wtw](/img/koude-kelder-met-wtw.gif)

Dit systeem met warmtewisselaar is veel minder gevoelig voor een
temperatuurstijging in de ruimte, omdat dit een voelbare warmte is en deze
voelbare warmte door de warmtewisselaar wordt heen en weer geschoven zodat de
koelcapaciteit ook werkelijk voor de latente warmte en dus het condenseren van
waterdamp beschikbaar is.

![Diagram warmer geworden kelder ontvochtigen met wtw](/img/warme-kelder-met-wtw.gif)

In een tabel is de vergelijking gemaakt tussen beide systemen van ontvochtigen.

Er worden waarden gevonden van 50% energiebesparing in het geval de ruimte nog
koud is tot 78% in het geval dat de verzadigingslijn niet meer gehaald wordt.

Het moet toch zo zijn dat het inbouwen van een (plastic) warmtewisselaar
goedkoper is dan het inbouwen van dat vermogen in verdamper, compressor en
condensor.

Op de beurs in Atlantic City stond echter een amerikaans bedrijf met een
ontvochtiger met kruisstroomwarmtewisselaar en men vertelde mij dat het niet zo
geweldig liep omdat de omkasting groter was geworden waardoor het gewicht boven
de ¨arbo-norm¨ dreigde te komen.

|                            |       | Zonder WTW | Met WTW | Zonder WTW | Met WTW |
| -------------------------- | ----- | ---------- | ------- | ---------- | ------- |
| Warmtewisselaar            | %     | geen       |         |            |         |
| luchthoeveelheid droog     | kg/hr | 500        |         |            |         |
|                            |       |            |         |            |         |
| Stel de koelcap. is max    | kWth  | 1,5        |         |            |         |
|                            |       |            |         |            |         |
| intrede temp               | C     | 10         |         |            |         |
| intrede RV                 | %     | 90         |         |            |         |
| absoluut vochtgehalte      | g/kg  | 7,32       |         |            |         |
|                            |       |            |         |            |         |
| **werkelijk koelvermogen** | kWth  | 1,53       |         |            |         |
| koelend tot luchttemp.     | C     | 4          |         |            |         |
| stel COP                   | kWe   | 3          |         |            |         |
| **Benodigd elektrisch**    | kWth  | 0,51       |         |            |         |
| Warmteafgifte condensor    | C     | 2,04       |         |            |         |
|                            |       |            |         |            |         |
| uittrede temp              | C     | 18,2       |         |            |         |
| uittrede RV                | %     | 39,0       |         |            |         |
| absoluut vochtgehalte      | g/kg  | 5,4        |         |            |         |
|                            |       |            |         |            |         |
| **condenshoeveelheid**     | kg/hr | 0,98       |         |            |         |
|                            |       |            |         |            |         |
| **kWhe/kg water**          |       | 0,52       |         |            |         |
| energiebesparing           |       |            |         |            |         |
