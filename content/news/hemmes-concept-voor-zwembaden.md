+++
title = "Het Hemmes concept voor zwembaden"
date = 2000-01-01
+++

Hemmes systeem opgebouwd uit:

- Menerga thermocond 37 als energiezuinige ontvochtiger van buitenlucht
- Met daarachter een Menerga thermocond 37 WPR ten behoeve van de
  warmteterugwinning uit de zwembadretourlucht

![twee gestapelde Menerga units](/img/gestapelde-menerga-units.jpg)

_Geschetst twee gestapelde Menerga units (in de winter ontvochtiger bypassen of
de warmtewisselaars in serie laten werken)_

![twee units achter elkaar](/img/gestapelde-menerga-units.jpg)

_Geschetst twee units achter elkaar waarbij de warmteterugwinsectie horizontaal
gespiegeld kan worden met echter het nadeel dat de condens dan tegen de
luchtrichting moet worden afgevoerd._

De ontvochtiger droogt de verse lucht tot circa 4,5 gram absolute vochtigheid
zodat u slechts de helft van de luchthoeveelheid nodig heeft die anders volgens
de VDI zou moeten worden toegepast. De warmte wordt onttrokken tbv lucht- of
badverwarming.

De unit kan worden gepasseerd indien de buitenlucht beneden de 4,5 gram daalt.

De onderste Menerga unit werkt in de ventilatie stand.

Tot zover heeft deze unit al een voordeel van 15% energiebesparing (TNO rapport)
ten opzichte van een zwembadunit met een enkele warmtewisselaar met hetzelfde
thermische rendement. Dit vooral veroorzaakt doordat het grootste deel van de
tijd slechts de helft van de lucht wordt bedreven en de benodigde koelenergie
opweegt tegen het nuttige effect dat je hebt als deze warmte aan het bad wordt
afgegeven.

De energetische werking kan nog fors verbeterd worden door bij warmtevraag de
afblaaslucht nog eens verder te koelen met behulp van de warmtepomp. Dit kan
facultatief zodat het een mooie bron is voor de warmtepomp.

Het is mogelijk gedurende nachtbedrijf in de recirculatiestand te draaien echter
ventileren heeft toch vaak de energetische voorkeur. Het is mogelijk om
gedurende de winterdagen in deels de recirculatiestand te draaien omdat dan de
buitenlucht te droog begint te worden.

| Benutting warmtepomp: |              |                  |                              |
| --------------------- | ------------ | ---------------- | ---------------------------- |
| Warm vochtig          | Ontvochtiger |                  | Warmte in bad                |
| overgang              | Ontvochtiger | Nakoeler afblaas | Warmte in bad + toevoerlucht |
| Winter                |              | Nakoeler afblaas | Warmte in bad + toevoerlucht |

## En hoe zou Menerga dit rekenen qua investeringskosten?

Stel je hebt 20.000 m3/h nodig volgens de VDI (9 gram/kg buiten bijv. 18/70%)
dan zou je de Menerga wpr van 20000 m3/h nodig hebben.

Met het Hemmes systeem koop je dan in feite een Menerga 37 wpr van iets meer dan
10000 m3/h en een voorgeschakelde type 37 zonder warmtepomp, regelkast en
ventilatoren voor dezelfde ruimte 10000 m3/h. Grofweg kom ik dan op 1,4 maal de
enkele kast van 10000 m3/h welke een prijs zal hebben van circa 60% (ipv 50%)
van de 20.000 m3/h kast: even grof dus 85% van de grote kast. Volgens TNO zou
het Hemmes systeem dan nog eens 15% besparen op hoofdzakelijk electra ivm de
kleinere luchthoeveelheid bij een weliswaar hogere luchtweerstand.

Groot bijkomend voordeel is dat u in de energieprestatie berekening (EPN) een
grote bonus krijgt omdat u 60% van de buitenluchthoeveelheid nodig heeft om het
zwembad te ventileren.

Het systeem ontvochtigen vóór warmteterugwinnen is door Hemmes Energietechniek
als voorstel ingediend voor de Energielijst 2004 zodat u voor een
energie-investeringsaftrek in aanmerking kunt komen. Al moet genoemd worden dat
de huidige Menerga kasten natuurlijk ook al op diverse onderdelen gesubsidieerd
worden.
