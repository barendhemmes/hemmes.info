<!DOCTYPE html>
<html lang="en">

<head>
  <meta charset="utf-8">
  <meta name="viewport" content="width=device-width, initial-scale=1">

  <title>Hemmes Energietechniek</title>

  <link rel="stylesheet" href="https:&#x2F;&#x2F;barendhemmes.github.io&#x2F;hemmes.info/css/water.min.css">
  <link rel="stylesheet" href="https:&#x2F;&#x2F;barendhemmes.github.io&#x2F;hemmes.info/css/style.css">
</head>

<body>
  <nav>
    <a href="https:&#x2F;&#x2F;barendhemmes.github.io&#x2F;hemmes.info">
      <picture>
        <img src="https:&#x2F;&#x2F;barendhemmes.github.io&#x2F;hemmes.info/img/logo.jpg"></img>
      </picture>
    </a>
	<ul>
      <li><a href="https://barendhemmes.github.io/hemmes.info/news/">News</a></li>
      <li><a href="https://barendhemmes.github.io/hemmes.info/license/">License</a></li>
      <li><a href="https://barendhemmes.github.io/hemmes.info/about/">About</a></li>
    </ul>
  </nav>
  <section>
     
<h3>Energetische vergelijking Hemmes systemen door TNO</h3>
<p>2001-07-04</p>
<p>In opdracht van NOVEM is een energetische vergelijking gemaakt voor
klimaatinstallaties die gebruik maken van een Hemmes systeem en conventionele
klimaatinstallaties. Deze vergelijking is voor kantoorgebouwen en voor zwembaden
gemaakt.</p>
<p>De te beschouwen kantoorgebouwen en het zwembad inclusief de toegepaste
conventionele installaties zijn gedefinieerd.</p>
<h3 id="hemmes-systeem">Hemmes systeem</h3>
<p>Het Hemmes systeem bestaat fysiek uit een aanpassing in de centrale
luchtbehandelingskast. Ten opzichte van de conventionele systemen wordt gebruik
gemaakt van een droogtrap die gerealiseerd wordt door een warmtewisselaar over
de koelbatterij te plaatsen. Tevens wordt bij kantoorgebouwen ten opzichte van
het conventionele systeem gebruik gemaakt van adiabatische koeling door de
retourlucht te bevochtigen en de koude terug te winnen met een warmtewisselaar.
Bij het zwembad zal de koelbatterij gebruik maken van restkoude van een
warmtepomp, die benut wordt om het bassin op temperatuur te houden.</p>
<h3 id="bedrijfswijze">Bedrijfswijze</h3>
<p>De bedrijfswijze en dimensionering van het Hemmes systeem zijn zo gekozen dat
aan dezelfde eisen voor de luchtcondities in de kantoorgebouwen en het zwembad
wordt voldaan. Voor het kantoorgebouw betekent dit dat de binnencondities voor
beide systemen moeten vallen binnen het opgegeven bereik van temperatuur en
relatieve vochtigheid. Voor het zwembad betekent dit dat de absolute vochtigehid
van 14,3 g/kg niet mag worden overschreden en dat de ruimte‑ en
bassintemperatuur zijn opgelegd.</p>
<h3 id="kantoorgebouwen">Kantoorgebouwen</h3>
<p>De prestatie van het Hemmes systeem is in nieuwbouw en in bestaande bouw
kantoorgebouwen bepaald. Uit de berekeningen blijkt dat de energetische
voordelen om een Hemmes systeem toe te passen in de bestaande bouw situatie
nagenoeg gelijk zijn aan de nieuwbouw situatie.</p>
<p>De maximaal te behalen energetische besparing door toepassing van een Hemmes
systeem bij kantoorgebouwen bedraagt 5% primaire energie. Meer dan de helft van
de besparing is het gevolg van het by‑passen van de droogtrap als deze niet
nodig is. De koelbatterij in het conventionele systeem wordt echter niet
geby‑passt als deze niet nodig is.</p>
<p>Een voordeel is dat het benodigde centrale koelvermogen met maximaal 14% wordt
gereduceerd. De benodigde centrale koelenergie (voor de luchtbehandeling) wordt
met maximaal 35% verlaagd.</p>
<h3 id="zwembaden">Zwembaden</h3>
<p>De maximaal te behalen energetische besparing voor de gedefinieerde toepassing
van een Hemmes systeem bij zwembaden bedraagt 3% primaire energie. De grootste
besparing bestaat uit de reductie van de benodigde verwarmingsenergie. Dit is
het gevolg van de verlaging van het ventilatieluchtdebiet.</p>
<p>De beperkende factor bij het verlagen van het ventilatieluchtdebiet is het
beschikbare gekoeldwatertraject. Hierbij kan als criterium bijvoorbeeld worden
gehanteerd dat het verwarmen van het bassin met een warmtepomp niet meer
primaire energie mag kosten dan indien er gebruik wordt gemaakt van een hr‑ketel
om het bassin te verwarmen. Verder zal er rekening moeten worden gehouden met
enkele technische en economische randvoorwaarden, die binnen deze studie niet
nader zijn beschouwd.</p>
<h2 id="aanbevelingen">Aanbevelingen</h2>
<h3 id="kantoren">Kantoren</h3>
<p>Grotere energiebesparing dan de hier berekende energiebesparingen zijn te
realiseren in kantoren waarbij de interne warmtelast lager is en gebruik wordt
gemaakt van een groter ventilatievoud. Bijvoorbeeld bij installaties zonder
lokale koeling maar wel met een aanzienlijke top‑koeling met centraal behandelde
lucht.</p>
<p>Energiebesparingen die te realiseren zijn met het Hemmes systeem zijn groter
indien de vochtigheidscondities streng zijn, bijv. in musea of computerruimten.</p>
<p>Aanbevolen wordt om vast te stellen hoeveel van de genoemde gebouwen inclusief
gebouwgebruik en installatie bestaan en hoeveel er gebouwd gaan worden. Indien
de groep gebouwen zo groot is dat bij een eerste schatting van het
energiebesparingspotentieel de wenselijkheid van Hemmes systemen is aangetoond
kan een voor deze Hemmes systeem toepassingen een gedetailleerde energetische,
technische en economische haalbaarheidsstudie worden uitgevoerd.</p>
<h2 id="zwembaden-1">Zwembaden</h2>
<p>De economische haalbaarheid van een warmtepomp wordt bepaald door de subsidies,
de fiscale voordelen, de gemiddelde COP, het aantal (vollast)draaiuren, de
reductie in op te stellen ketels en koelmachines. Het aantal draaiuren van de
warmtepomp kan verhoogd worden doordat deze continue ingezet kan worden voor de
verwarnung van het bassin. Of de warmtepomp draait is afhankelijk van de
energetisch gunstigste momentane energieomzetting en de beschikbare alternatieve
warmteopwekkers. Aanbevolen wordt om een gedetailleerde technische
haalbaarheids‑ en ontwerpstudie uit te voeren naar een optimale inpassing van
een warmtepomp waarbij de keuze van de verschillende bronnen gebaseerd is op
maximale energiebesparing bij een acceptabele terugverdientijd.</p>
<table><thead><tr><th></th><th></th></tr></thead><tbody>
<tr><td>Datum</td><td>4 juli 2001</td></tr>
<tr><td>Auteurs</td><td>Ir. W.H. Maassen</td></tr>
<tr><td>Exemplaar‑nummer</td><td></td></tr>
<tr><td>Oplage</td><td></td></tr>
<tr><td>Aantal pagina's</td><td>68</td></tr>
<tr><td>Aantal bijlagen</td><td></td></tr>
<tr><td>Opdrachtgever</td><td>Novem B.V.</td></tr>
<tr><td>Projectnaam</td><td></td></tr>
<tr><td>Projectnummer</td><td>006.06669/01.01</td></tr>
</tbody></table>
<address>
  <p><strong>Energetische vergelijking Hemmes systemen t.o.v. conventionele systemen.</strong><br>
  Toegepast in kantoren &amp; zwembaden</p>
  <p>
    Nederlandse Organisatie voor toegepast‑natuurwetenschappelijk onderzoek /<br>
    Netherlands Organisation TNO Bouw for Applied Scientific Research
  </p>
  <p>
    Klimaatbeheersing<br>
    Schoemakerstraat 97<br>
    Postbus 49<br>
    2600 AA Delft
  </p>
  <p>
    TNO‑rapport — <a href="https://www.tno.nl">www.tno.nl</a>
  </p>
  <a href="tel:015-269-69-00">015-269-69-00</a><br>
</address>
<p><em>Alle rechten voorbehouden. Niets uit deze uitgave mag worden vermenigvuldigd
en/of openbaar gemaakt door middel van druk, foto‑kopie, microfilm of op welke
andere wijze dan ook, zonder voorafgaande toestemming van TNO.</em></p>
<p><em>Indien dit rapport in opdracht werd uitgebracht, wordt voor de rechten en
verplichtingen van opdrachtgever en opdrachtnemer verwezen naar de Algemene
Voorwaarden voor onderzoeksopdrachten aan TNO, dan wel de betreffende terzake
tussen de partijen gesloten overeenkomst.</em></p>
<p><em>Het ter inzage geven van het TNO‑rapport aan direct belang‑hebbenden is
toegestaan.</em></p>


  </section>
</body>

</html>
