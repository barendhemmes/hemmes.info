<!DOCTYPE html>
<html lang="en">

<head>
  <meta charset="utf-8">
  <meta name="viewport" content="width=device-width, initial-scale=1">

  <title>Hemmes Energietechniek</title>

  <link rel="stylesheet" href="https:&#x2F;&#x2F;barendhemmes.github.io&#x2F;hemmes.info/css/water.min.css">
  <link rel="stylesheet" href="https:&#x2F;&#x2F;barendhemmes.github.io&#x2F;hemmes.info/css/style.css">
</head>

<body>
  <nav>
    <a href="https:&#x2F;&#x2F;barendhemmes.github.io&#x2F;hemmes.info">
      <picture>
        <img src="https:&#x2F;&#x2F;barendhemmes.github.io&#x2F;hemmes.info/img/logo.jpg"></img>
      </picture>
    </a>
	<ul>
      <li><a href="https://barendhemmes.github.io/hemmes.info/news/">News</a></li>
      <li><a href="https://barendhemmes.github.io/hemmes.info/license/">License</a></li>
      <li><a href="https://barendhemmes.github.io/hemmes.info/about/">About</a></li>
    </ul>
  </nav>
  <section>
     
<h3>De Hemmes Ventilatie Unit</h3>
<p>2025-10-06</p>
<h2 id="het-systeem">Het systeem</h2>
<p>Hoogrendement warmtewisselaars worden momenteel in de balansventilatie-units
voor nieuwbouwwoningen toegepast (zie foto). Ing. B.J.M. Hemmes was geinspireerd
door deze warmtewisselaars en zoals u kunt herkennen is zijn vinding ook hierop
gebaseerd. De berekeningen en ook het octrooi geven aan dat ook de andere typen
warmtewisselaars tot mooie energetische effecten kunnen leiden.In één zin: Het
drogen van de toevoerlucht zodat binnen een behaaglijk klimaat ontstaat met de
mogelijkheid de retour te bevochtigen waardoor de toevoerlucht gekoeld kan
worden.</p>
<p>Warmtewisselaar 6 en koeler 7 vormen samen de ontvochtiger welke de buitenlucht
2 ontvochtigd. Bij 12 heeft de lucht dan nog vrijwel dezelfde temperatuur maar
is een stuk droger geworden.</p>
<h3 id="zwembaden">Zwembaden</h3>
<p>Door deze droge lucht warmte uit te laten wisselen met de retourlucht uit het
zwembad wordt uiteindelijk bij 4 warme en gedroogde buitenlucht toegevoerd. De
bij de koeler onttrokken warmte kan aan het badwater worden afgegeven
(warmtepomp). Op deze wijze kan de ventilatie-installatie kleiner worden</p>
<p><img src="/img/hemmes-ventilatie-unit-001.gif" alt="alt text" /></p>
<p>uitgevoerd of kan met de huidige hoeveelheid lucht meer vocht worden afgevoerd.
En dat komt goed van pas met al die extra vochtinbrengende speeltjes.</p>
<h3 id="woningen">Woningen</h3>
<p>Ook woningen zijn gebaat bij een drogere toevoerlucht in het voor- en naseizoen
en de zomerperiode. Door de goede kierdichting worden de woningen minder sterk
geventileerd en kan de relatieve vochtigheid toch flink oplopen. Door de
toevoerlucht te drogen naar behoefte kan dus op een vaste relatieve vochtigheid
geregeld worden zodat een mooi constant binnenklimaat ontstaat. De onttrokken
warmte kan in het voorseizoen aan de verwarming worden afgegeven en in de zomer
aan het tapwater of misschien zelfs aan een warmte/koudeopslagsysteem in de
bodem.</p>
<h3 id="kantoren-musea">Kantoren, musea</h3>
<p>Door in de droge retourlucht water te verdampen koelt de retourlucht af. Deze
koelte wordt door de warmtewisselaar (8) overgedragen op de toevoerlucht. Aldus
wordt een koele gedroogde toevoerlucht verkregen waarmee in de kantoren een goed
binnenklimaat gehandhaafd kan worden.</p>
<p>Het aldus verkregen systeem heeft dan niet het nadeel van de oude "echte
airconditioning" waarbij de lucht voor het ontvochtigen tot 12 graden moest
worden afgekoeld en dan te koud werd bevonden om in te blazen waarop een
naverwarming tot 16 graden uitgevoerd werd welke natuurlijk energieverspilling
genoemd mag worden. Na jaren van energiebesparing zijn dit soort echte
airconditioning systemen dan ook verlaten en koelt men nog slechts een klein
beetje. Het vochtgehalte binnen heeft men dan niet meer in de hand.</p>
<p>Met het Hemmes-systeem is de echte airconditioning weer terug, waarbij de koeler
(7) alleen het teveel aan water uit de buitenlucht haalt en de bevochtiging op
de retourlucht zorgt voor de eerste werkelijke koeling. Als de lucht iets droger
dan benodigd wordt aangeleverd is er namelijk nog een tweede koelmogelijkheid
namelijk het bevochtigen in de ruimte zelf.</p>
<p><img src="/img/hemmes-ventilatie-unit-002.gif" alt="alt text" /></p>
<p>En als je kunt ontvochtigen voordat je warmte terugwint, kun je ook ontvochtigen
nadat je warmte of koelte hebt teruggewonnen, zoals in bovenstaand schema is
aangegeven.</p>
<p>Dit systeem is minder geschikt voor de zwembaden maar uitermate geschikt voor de
ventilatietoepassingen met koeling. Door het meer of minder bypassen van
warmtewisselaar 6 kunnen weer lagere toevoertemperaturen worden verkregen als
daar toch nog behoefte aan zou zijn.</p>
<p>Het systeem op de andere zijde heeft namelijk een toevoertemperatuur die
constant is en afhankelijk is van de constante binnenconditie (circa 18 graden
bij een binnenconditie van 24 graden bij 50%RV).</p>
<h2 id="de-voordelen">De voordelen</h2>
<h3 id="algemeen">Algemeen</h3>
<p>Lager energieverbruik, kleinere koelmachine, goede warmteterugwinning in de
winter.</p>
<p>Ontvochtiging en koeling zijn gescheiden.</p>
<p>Door ontvochtiging wordt de buitenlucht "gewassen" met een reductie van stof,
pollen, geur, CO2 etc.</p>
<h3 id="zwembadventilatie">Zwembadventilatie</h3>
<p>Slechts circa 60% van de gangbare luchthoeveelheden benodigd met de hieruit
volgende gevolgen voor EPC berekening, investering, exploitatie.</p>
<p>Het ontvochtigen van buitenlucht kost minder vermogen dan het ontvochtigen van
de zwembadlucht, en de tweede warmtewisselaar brengt het geheel weer op
temperatuur.</p>
<p>Hierdoor geen overschot aan warmte en aanvullend benodigde warmte kan
energetisch gunstig en naar behoefte aan de afblaaslucht worden ontrokken door
een extra afblaaskoeler.</p>
<p>Er kan ook 's nachts met 100% buitenlucht geventileerd worden, zodat ook 's
nachts de trihalomethanen afgevoerd. De benodigde koeling om te ontvochtigen
maakt het systeem geschikt voor warmte/koudeopslag.</p>
<h3 id="woonhuisventilatie">woonhuisventilatie</h3>
<p>Warmtepompboilers niet alleen de afvoerlucht laten koelen maar in de vochtige
periode de toevoerlucht laten ontvochtigen en/of koelen.</p>
<h3 id="ventilatie-met-koeling-echte-airco">Ventilatie met koeling (echte airco)</h3>
<p>Door eerst te ventileren met ontvochtigde lucht wordt het binnenklimaat al
beter. Doordat de retourlucht dan droger is werkt de adiabatische koeling van de
retourlucht effectiever en deze levert dan de benodigde koeling van de
toevoerlucht.</p>
<p>Het gecondenseerde water kan worden gebruikt voor de adiabatische koeling van de
retourlucht.</p>
<p>De koeler kan op koud grondwater of met een direct expansie van een koelmiddel
werken en behoeft geen nauwkeurige regeling immers deze koeling heeft geen
invloed op de toevoertemperatuur alleen op het vochtgehalte.</p>
<p>Er kan bij een lagere RV een hogere temperatuur door de mensen worden verdragen
zodat een beetje ontvochtiging al een grote bijdrage levert aan de vermindering
van het aantal overschrijdingsuren.</p>
<p>Doordat de lucht diep gedroogd kan worden zonder dat de inblaastemperatuur
verlaagd wordt ontstaat een enorm koelend vermogen per kg lucht, zodat met de
huidige ventilatiehoeveelheden nog niet zo gauw aanvullende lokale koeling
noodzakelijk zal worden.</p>
<p>Er is minder mechanisch koelvermogen nodig en dus kleinere koelmachines en
condensors. De condensor kan zelfs in de afblaaslucht worden geplaatst zodat een
separate condensor op het dak niet meer nodig is. In de warmtepomp uitvoering
kan die batterij dan in de stookperiode de afblaas nakoelen zodat deze batterij
dubbel gebruikt wordt.</p>
<p>Dampdichte kanaalisolatie van de toevoerkanalen is niet meer nodig omdat het
dauwpunt van de lucht veel lager is komen te liggen.</p>
<h3 id="overige-toepassingen">Overige toepassingen</h3>
<ul>
<li>Archieven (mooie ontkoppeling tussen vocht en temperatuur).</li>
<li>Maritieme airco's.</li>
<li>Hotelairco's (alternatieve raamairconditioner)</li>
<li>Auto airco, procesdrogers en ventilatie van koel- en vriescellen.</li>
<li>Wasdrogers (een bekroond ontwerp heeft wel de warmtepomp maar niet de
warmtewisselaar!)</li>
<li>Opslag van produkten welke naast ontvochtiging en koeling ook nog ventilatie
behoeven (kaas, aardappelen, groentes, bananen en andere fruitsoorten)</li>
</ul>


  </section>
</body>

</html>
